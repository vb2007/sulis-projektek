<!DOCTYPE html>
<html lang="hu">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Villamosok Budapesten</title>
    <link rel="stylesheet" href="./css/style.css">
</head>
<body>
    <header>
        <div></div>
        <h1>Villamosok Budapesten</h1>
    </header>
    <main>
        <article id="intro">
            <p>Budapesten jelenleg öt különböző villamostípus közlekedik (az altípusokat nem számítva). A legrégebbi járművek az 1967 és 1978 között gyártott Ganz csuklós villamosok, ismertebb nevükön „ipari csuklósok” vagy „ICS-k”. 1997 és 1999 között több ilyen villamost korszerűsítettek, és KCSV-7 néven üzemelnek tovább. Az 1975 és 1985 között gyártott TW 6000-esek a flottának körülbelül a hatodát adják; ezeket a BKV 2001-02-ben, majd 2010-11-ben és 2015-17-ben vásárolta Hannoverből és Hágából. A járműállomány több mint felét az 1980 és 1984 között gyártott csehszlovák ČKD Tatra T5C5 típus teszi ki, amelyből a BKV összesen 322 darabot szerzett be. 2003 és 2004 között 80 járművet korszerűsítettek, hajtásrendszerüket modernizálták, elektronikus kijelzőket szereltek fel, és az utasterük színe fehérről narancssárgára változott; ezek T5C5K típusjelzést kaptak. 2014 és 2023 között a megmaradó kocsikat tovább korszerűsítették, T5C5K2 néven. A Siemens Combinók 2006-07-ben álltak forgalomba, ezek voltak Budapest első alacsony padlós villamosai. A legújabb villamosok a baszk gyártmányú CAF Urbos 3-asok, amelyek első darabjai 2015-ben érkeztek, majd a második szállítmány 2020 őszén állt üzembe.</p>
            <video autoplay loop muted>
                <source src="./videos/tatra_alagut.mp4" type="video/mp4">
                <p>A böngésződ nem támogatja a video HTML elemet!</p>
            </video>
        </article>
        <article>
            <div>
                <h2>Ganz CSMG</h2>
                <p>A <strong>Ganz CSMG</strong> (más néven <em>Ganz csuklós</em> vagy <em>ipari csuklós</em>, rövidítve: <em>ICS</em>) egy kifejezetten Budapestre tervezett nyolctengelyes csuklós villamostípus. Ezt a típust az alacsony kapacitású UV villamosok, illetve a budapesti vonalhálózaton sikertelenül működő FVV házi csuklósok lehetséges alternatívájaként vezették be. Tervezői Bozzay Dezső és Lengyel István ipari formatervezők voltak. A Ganz csuklós villamosok máig fontos szereplői a budapesti közösségi közlekedésnek.</p>
                <p>Az évek során számos változatuk alakult ki. A szaknyelvben az "ipari csuklós" rövidítéseként ICS néven ismertek, míg csatolt üzemmódban Góliátnak nevezik őket. 2020 novemberétől a Ganz csuklósok a 2-es villamoson csak hétköznapokon, a 41-esen reggelenként, míg a 47-es, 48-as és 49-es vonalakon teljes üzemidőben közlekednek.</p>
            </div>
            <div>
                <figure>
                    <img id="ics" src="./images/ics.jpg" alt="Ganz CSMG">
                    <figcaption>1364-es pályaszámú ipari csuklós a Deák Ferenc tér M végállomásnál</figcaption>
                </figure>
            </div>
        </article>
        <article>
            <div>
                <h2>Ganz KCSV-7</h2>
                <p>A <strong>KCSV-7</strong> (teljes nevén <u>K</u>özúti <u>CS</u>uklós <u>V</u>illamos) a Ganz CSMG villamosok legmodernebb változata. Ez a típus az eredeti csuklósok 1996 és 1999 között felújított 30 járművét foglalja magában.</p>
                <p>A felújítás során teljesen megújultak: új kocsiszekrényt és korszerűsített forgóvázakat kaptak, valamint a motorjaikat is átalakították. A jármű képes a fékezéskor keletkező energiát visszatáplálni a rendszerbe. Az utastér is jelentős fejlesztéseken ment át: új ajtók kerültek beépítésre, lehetővé téve az egyedi ajtónyitást, és a belső tér fűthetővé vált. A villamos folyamatosan figyeli a saját működését, és képes hibadiagnosztikát végezni. 2000-ben az eredeti olasz gyártmányú szaggatókat az 1347-es pályaszámú járműnél Ganz-Transelektro típusúra cserélték, amiért ez a villamos KCSV-7/A jelzést kapott. Később további öt járműnél (1325, 1330, 1344, 1345, 1354) is elvégezték ezt a cserét. 2021 végétől LED-kijelzős KCSV7-esek is közlekednek a 2-es és 23-as vonalcsoport útvonalain.</p>
                <p>A KCSV7-es villamosok Budapesten elsősorban a 2-es, 2B és 23-as vonalakon járnak, hétvégenként pedig a 24-es vonalon is előfordulhatnak.</p>
            </div>
            <div>
                <figure>
                    <img id="kcsv" src="./images/kcsv.jpg" alt="Ganz KCSV-7">
                    <figcaption>1331-es pályaszámú KCSV a Március 15. tér megállónál</figcaption>
                </figure>
            </div>
        </article>
        <article>
            <div>
                <h2>ČKD Tatra T5C5</h2>
                <p>A <strong>ČKD Tatra T5C5</strong> típusú villamosokat a csehszlovák ČKD Tatra vállalat gyártotta, és kifejezetten a Budapesti Közlekedési Vállalat igényei alapján, csak Budapest számára készültek. A két prototípus 1979-es beérkezése után 1980-ban már forgalomba állt a 170 darabos széria, majd 1984-ben további 150 villamost szállítottak a fővárosba.</p>
                <p>Ezek a villamosok megjelenésükben és műszaki szempontból is újdonságnak számítottak Budapesten. A korábbi Ganz típusokhoz képest tágasabb belső térrel és modernebb hajtásrendszerrel rendelkeztek, ami gazdaságosabb üzemeltetést tett lehetővé. Szélesebb kocsiszekrényük miatt a város több pontján át kellett építeni a villamospályát, hogy biztosítsák a biztonságos közlekedést.</p>
                <p>Az ezredfordulóra a járművek főjavítása elkerülhetetlenné vált, amit korszerűsítéssel egybekötve végeztek el, így jött létre a ČKD-BKV Tatra T5C5K típus. A hajtásrendszer megújult, az utastér és a vezetőfülke esztétikai kialakítása is változott, valamint bevezették a leszállásjelző gombokat. A további felújítások után T5C5K2 és T5C5K2M jelzéseket kaptak a járművek, amelyeknél az egyik legfontosabb fejlesztés az automatikusan visszazáródó ajtók bevezetése volt.</p>
            </div>
            <div>
                <figure>
                    <img id="tatra" src="./images/tatra.jpg" alt="ČKD Tatra T5C5">
                    <figcaption>4161-4165-ös pályaszámú Tatra T5C5 a Hosszúréti patak mellett</figcaption>
                </figure>
            </div>
        </article>
        <article>
            <div>
                <h2>DÜWAG TW 6000</h2>
                <p>A <strong>TW 6000</strong> egy Németországban gyártott, kétirányú Stadtbahn és villamosjármű. Amikor 1965-ben Hannoverben elkezdődött a földalatti alagút építése és a villamoshálózat átalakítása Stadtbahn rendszerre, szükség volt egy új járműtípus kifejlesztésére, amelyből megszületett a TW 6000. A járművek gyártását két cég végezte: a Düsseldorfer Waggonfabrik (Düwag), amelyet később beolvasztott a Siemens, valamint a Linke-Hofmann-Busch (LHB), amely ma az Alstomhoz tartozik.</p>
                <p>2000 nyarán a BKV nagyobb mennyiségű TW 6000-es villamost kívánt beszerezni. Mivel Hannoverben még több mint száz ilyen jármű közlekedett, az alkatrészellátás biztosítottnak tűnt. Hosszas politikai egyeztetések után a Fővárosi Közgyűlés 2001. február 22-én jóváhagyott 7 milliárd forintot a vásárlásra, ami 68 villamos megvételére volt elegendő. 2010 áprilisában a Fővárosi Közgyűlés ismét újabb járművek beszerzéséről döntött, és a BKV-nak szánt 10 milliárd forintból 3 milliárdot a villamosok vásárlására irányoztak elő a villamosfelújítások helyett. A 2010-ben érkezett villamosok típusát a Nemzeti Közlekedési Hatóság TW6100-asnak nevezte el, amely eltér az eredeti elnevezéstől.</p>
                <p>A TW 6000-esek magas padlósak, eredetileg magas peronos megállókhoz tervezték őket, így nehezebb a felszállás a járdaszintről. Budapesten a peronok kiépítése nem várható.</p>
            </div>
            <div>
                <figure>
                    <img id="tw6000" src="./images/tw6000.jpg" alt="DÜWAG TW 6000">
                    <figcaption>1503-as pályaszámú TW 6000 az Újpalota, Erdőkerülő utcai végállomáson</figcaption>
                </figure>
            </div>
        </article>
        <article>
            <div>
                <h2>Siemens Combino Supra</h2>
                <p>A <strong>Siemens Combino Supra</strong>, más néven <em>Combino MkII</em> vagy <em>Combino Plus</em>, a klasszikus Combino továbbfejlesztett változata, amely a későbbi Avenio termékcsalád első generációját képviseli. Rozsdamentes acélból és könnyű műanyagokból készült. Budapesten a legnagyobb forgalmú villamosvonalakon, a 4-es és 6-os járatokon a Nagykörúton, valamint az 1-es és a 24G viszonylaton közlekedik, a BKV a BKK megrendelésére üzemelteti.</p>
                <p>Az 54 méter hosszú és 2,4 méter széles, 12 tengelyes, 6 modulból álló jármű teljes hosszában átjárható. A padlómagasság végig 350 mm, az ajtóknál enyhén lejtve 320 mm-re csökken. A villamoson 353 férőhely található, ebből 64 ülőhely. A befogadóképessége 6%-kal nagyobb, mint a korábban a Nagykörúton közlekedő csatolt Ganz csuklósoké. Maximális tervezett sebessége 70 km/h, de hatóságilag 50 km/h az engedélyezett, az elektronika pedig 60 km/h-ra korlátozza.</p>
                <p>Az első villamos 2006. március 14-én érkezett Budapestre, az utolsó, 40. darab pedig 2007. május 7-én. 2016. február 26-án állt forgalomba az első FUTÁR-rendszerrel és kamerákkal felszerelt Combino. A kivitelező csődje miatt a projekt szünetelt, de 2017 augusztusában újraindult, 2018. március 1-jétől a Nagykörúti villamosvonalak is csatlakoztak a FUTÁR rendszerhez, így a megállókban megjelenik az érkezési időpontjuk. 2020 nyarán, a COVID-19 járvány idején, a 2020-as pályaszámú Combinóra maszk dekoráció került, felhívva a figyelmet a maszkviselés fontosságára. A Boráros téri ráfutásos balesetben megrongálódott 2014-es és 2026-os pályaszámú villamosok ép moduljaiból és alkatrészeiből készült el a 2041-es villamos.</p>
            </div>
            <div>
                <figure>
                    <img id="combino" src="./images/combino.jpg" alt="Siemens Combino">
                    <figcaption>2036-os pályaszámú Combino a Petőfi-hídon</figcaption>
                </figure>
            </div>
        </article>
        <article>
            <div>
                <h2>CAF Urbos 3</h2>
                <p>A CAF Urbos egy spanyolországi, baszk székhelyű Construcciones y Auxiliar de Ferrocarriles (CAF) cég által gyártott villamostípus, amely három generáción át fejlődött. A járművek szélességét, az ajtók számát és azok elhelyezkedését, valamint a kocsiszekrények számát a megrendelő igényei szerint alakítják. Az első CAF villamos 2015 márciusában érkezett Budapestre.</p>
                <p>A 2013-as közbeszerzési eljárás során a CAF nyerte el a szerződést, amely összesen 124 lehívható villamosra vonatkozott. Az alapmennyiség 37 járműből állt, de opcióként további legfeljebb 87 villamos lehívására volt lehetőség. Budapest 2014-ben további 10 villamost rendelt az opciós keretből, így összesen 47 villamost hívtak le, összértékük 31 milliárd forint volt. A CAF szerződést kötött 35 darab 34 méteres rövid és 12 darab 56 méteres hosszú, alacsony padlós villamos gyártására a BKK-val. A járművek 2015 és 2016 között érkeztek meg Budapestre, az első rövid villamos 2015. szeptember 17-én állt forgalomba a 3-as vonalon, míg az első hosszú jármű 2016 márciusában kapta meg az üzembe helyezési engedélyt.</p>
            </div>
            <div>
                <figure>
                    <img id="caf" src="./images/caf.jpg" alt="CAF Urbos 3">
                    <figcaption>2252-es pályaszámú CAF a Várkert Bazár megállóban</figcaption>
                </figure>
            </div>
        </article>
    </main>
    <footer>
        <p>Forrás: <a href="https://hu.wikipedia.org/wiki/Budapest_villamosvonal-h%C3%A1l%C3%B3zata#Jelenlegi_j%C3%A1rm%C5%B1vek" target="_blank">Wikipedia</a></p>
    </footer>
</body>
</html>