<!-- 1. kártya 
képe: elterjedes.png -->
Elterjedése
Eurázsia erdős, sztyeppés, vizes területeken honos, telelni Afrika északi és Ázsia déli részére vonul. Csapatban repülnek és jellegzetes V alakú formációt vesznek fel. Az elöl repülő madár hamarabb elfárad, ezért változtatják a helyüket a csoportban.

<!-- 2. kártya
képe: megjelenes.jfif   -->
Megjelenése
Testhossza 110–120 centiméter, szárnyfesztávolsága 190–220 centiméter, azaz a szárnyát akár 2 méternél is szélesebbre tudja kieterjeszteni. Testtömege 4500–6000 gramm. Alapszíne palaszürke. Közelről a fejtető piros színe is látható.

<!-- 3. kártya
képe: eletmod.jpg -->
Életmódja
Költőterületén füvet, növényi hajtásokat, rovarokat, néha halakat, kisebb emlősöket és madárfiókákat eszik. Vonulásakor kultúrnövények termésével és magvakkal táplálkozik, tavasszal és nyáron inkább rovarokat fogyaszt. Télen nagy csapatokba verődik. Várható élettartalma 20 év.

<!-- 4. kártya
képe: szaporodas.jpg-->
Szaporodása
Költőhelyként zavartalan helyet keres nádasokban, mocsarakban, vizes erdei tájakon, vagy lakatlan pusztákon. A kakas jellegzetes tánccal és hangokkal udvarol a tojónak. Sikeres nász esetén a fészküket növényi anyagokból, lehetőleg víz által védett helyre készítik. Fészekaljuk két tojásból áll, amelyeken mindkét szülő felváltva 28-30 napig kotlik. A fiókák néhány nap múlva elhagyják a fészket, de a vonulás idejéig a szülők még gondoskodnak róluk. A fiatal madarak hároméves korukra válnak ivaréretté.
