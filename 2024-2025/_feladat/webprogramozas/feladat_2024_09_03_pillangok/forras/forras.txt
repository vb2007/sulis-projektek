Pillangók

Pillangófélék

A pillangófélék (Papilionidae) a rovarok (Insecta) osztályának lepkék (Lepidoptera) rendjébe, ezen belül a valódi lepkék (Glossata) alrendjébe tartozó család.

Származásuk, elterjedésük

A család a sarkvidékek kivételével az egész Földön elterjedt, de a több mint 500 faj zöme trópusi tájakon él. Magyarországon jelenleg 4 fajuk honos, mind védett:

    fecskefarkú lepke (Papilio machaon): Magyarországon védett, természetvédelmi értéke 10 000 Ft,
    kardoslepke (Iphiclides podalirius): Magyarországon védett, természetvédelmi értéke 10 000 Ft,
    kis apollólepke (kis Apolló-lepke, Parnassius mnemosyne): Magyarországon védett, természetvédelmi értéke 50 000 Ft,
    farkasalmalepke (Zerynthia polyxena): Magyarországon védett, természetvédelmi értéke 50 000 Ft,

Az apolló-lepke (nagy apollólepke, Parnassius apollo) napjainkban valószínűleg már nem honos Magyarországon; irodalmi adatok szerint magasabb hegységeinkben (Bakony, Bükk-vidék) élt valaha. Utoljára észlelt példányai a nyugati határszélen valószínűleg Ausztriából sodródtak át.

Megjelenésük, felépítésük

Általánosságban a pillangók a legnagyobb és leglátványosabb nappali lepkék: nagy, ritkábban közepes termetűek, színesek.

Alapszínük sárga vagy fehér; hátsó szárnyukon nemritkán színes szemfolt látható

Rendszerezésük

A családot három alcsaládra osztják:

    Baróniaformák
        Barónia (Baronia brevicornis)
    Apollóformák
        Lüdorfiarokonúak (Luehdorfiini)
        Apolló-rokonúak (Parnassiini)
        Farkasalmalepkék (Zerynthiini)
    Pillangóformák
        Leptocircini
        Pillangórokonúak (Papilionini)
        Teinopalpini
        Madárpillangók (Troidini)