Lajhár

A lajhárok (Folivora) az emlõsök osztályának (Mammalia), a vendégízületesek öregrendjének (Xenarthra), azon belül a szõrös vagy páncélozatlan vendégízületesek (Pilosa) rendjének egyik alrendje. A csoport megítélése korábbi rendszerekben (Brehm, Dudich-Loksa-féle állatrendszer, Urania Állatvilág) is hasonló volt, azzal a különbséggel, hogy a lajhárokat csak egy családnak tekintették, mivel a vendégízületesek csak egy rendet képviselt – a mai öregrendi szintje helyett.

A lajhárok legközelebbi ma élõ rokonai a hangyászok (Vermilingua), ezekkel együtt alkotják a szõrös vendégízületesek rendjét. A ma élõ lajhárok szinte csak maradványai az egykor nagyon alakgazdag csoportnak. A kihalt lajhárféléket a taxonómia több családba sorolja, amelyek között elefánt nagyságú, hatalmas növényevõket is találunk. A ma élõ fajok jellegzetes fán lakó állatok, amelyek annyira szélsõségesen alkalmazkodtak ehhez az életmódhoz, hogy a földön szinte alig tudnak mozogni. 

Életmódjuk

Fán élõ, kizárólag levelekkel táplálkozó állatok, és kalóriaszegény étrendjüknek köszönhetõen energiatakarékos életmódot választottak. Napi 9-10 órát[1] alszanak, és amikor ébren vannak, jellegzetes testtartással, fejjel lefelé haladnak az ágakon, kb. 400 m-t téve meg óránként. A földön – ahova egyébként nagyon ritkán mászik le, hetente talán egyszer, akkor is üríteni – 250 m/h-s sebességgel kúszik, viszont alkalmanként vízbe is merészkedik, ahol sokkal gyorsabban képes úszni. Testhõmérsékletük szokatlanul alacsony az emlõsök körében (30-34 °C aktív életmód során, és még alacsonyabb alvás közben).

Zsákszerû gyomrukban baktériumok segítik a levelek emésztését, és a táplálék akár egy hónapot is elidõzhet a lajhár emésztõrendszerében.

A lajhár szõrébe beletelepszik egy algafajta, amely a száraz évszakban barna, az esõs évszakban zöld, így beleolvad a környezõ mohába és lombokba, és olyan, mint egy termesz- vagy mókusfészek, vagy egyszerûen a fa része lenne.

A lajhár lassú életmódja miatt a lassúság szinonimájává vált a köznyelvben, gyakori inaktív életvitelük miatt régebben azt hitték róluk, hogy pusztán a „levegõbõl élnek”. 

Rendszerezése

Az alrendbe 2 élõ család és 6 élõ faj tartozik:

    kétujjú lajhárfélék (Megalonychidae) – 1 élõ nem tartozik a családba
    háromujjú lajhárfélék (Bradypodidae) – 1 nem tartozik a családba

A két élõ család mellett, az alrendbe az alábbi 5 fosszilis család is tartozik:

    óriáslajhár-félék (Megatheriidae)
    Mylodontidae
    Nothrotheriidae
    Orophodontidae
    Scelidotheriidae

Rendszertani besorolás
Ország: 	Állatok (Animalia)
Törzs: 	Gerinchúrosok (Chordata)
Altörzs: 	Gerincesek (Vertebrata)
Fõosztály: 	Négylábúak (Tetrapoda)
Osztály: 	Emlõsök (Mammalia)
Alosztály: 	Elevenszülõ emlõsök (Theria)
Csoport: 	Eutheria
Alosztályág: 	Méhlepényesek (Placentalia)
Öregrend: 	Vendégízületesek (Xenarthra)
Rend: 	Szõrös vendégízületesek (Pilosa)
Alrend: 	Lajhárok (Folivora)

További érdekességek

Miért olyan lassúak a lajhárok?

https://index.hu/tudomany/til/2019/09/03/lajhar_lassu_lusta_anyagcsere_emesztes_taplalkozas_hoszabalyozas_endoterm_ektoterm/