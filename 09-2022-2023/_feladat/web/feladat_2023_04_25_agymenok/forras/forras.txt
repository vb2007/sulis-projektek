
Agymenõk

Az Agymenõk (eredeti cím: The Big Bang Theory, szó szerint: A Nagy Bumm-elmélet) 2007-ben indult amerikai televíziós filmsorozat, mûfaja szitkom. Készítõi Chuck Lorre és Bill Prady, akik egyben vezetõ producerei a sorozatnak, Lee Aronsohn és Steven Molaro vezetõ írókkal együtt. A sorozat elsõ adása Amerikában 2007. szeptember 24-én volt az amerikai CBS csatornán, és miután az elsõ két évad sikeresnek bizonyult, a CBS 2011. január 22-én bejelentette, hogy a csatorna megrendelte további három évad elkészítését.[1] Az eredeti amerikai változat és a magyar szinkronos részek is nevetés hangsávval együtt kerültek vetítésre.

A történet a kaliforniai Pasadena városában játszódik. Itt él egy bérelt lakásban a két fõszereplõ Caltech-tudós: a kísérleti fizikus Leonard Hofstadter és az elméleti fizikus Sheldon Cooper. Két legjobb barátjuk is állandó szereplõje a sorozatnak: Howard és Rajesh.Howard mérnök és Rajesh asztrofizikus a Caltechen. Életüket mindjárt az elsõ epizódban felforgatja egy csinos, szõke pincérlány, Penny érkezése a szemben lévõ lakásba. A négy zseni gondolkodásmódja és „kockasága” merõben eltér az átlagos életet élõ emberek életvitelétõl, ami a poénok egyik fõ forrásává válik.

A sorozat fõ értékét a humoron túl az adja, hogy két eltérõ közösséget egyfajta kultúr-relativista módon képes bemutatni. Penny az egyik epizódban jut arra a felismerésre, hogy Sheldonék a maguk világában ugyanolyan menõk, mint az õ közönséges világában a sztárok. Leonardot egészen szerethetõ figuraként sikerül eladni, és Sheldon minden egzotikusságával egyetemben részben mindenkinek elfogadható fõszereplõ.

A Nagy Bumm-elmélet

A fõcímben, mikor a Föld történetét mutatják be gyorsan pergõ képekben, többek között az alábbi képek tûnnek elõ egy pillanatra: naprendszer, bolygók, Föld, vulkán, páfrány, dinoszaurusz, mamut, majom, õsember, kerék, barlangrajzok, Stonehenge, moaik, Chichén Itzá, piramisok, Szfinx, Siva, Mózes, Akropolisz, a kínai nagy fal, Notre Dame, Tádzs Mahal, Pisai ferde torony, Vitruvius-tanulmány, Viking hajók, Szent Johanna, az amerikai 1 dolláros, a függetlenségi nyilatkozat, Abraham Lincoln, Benjamin Franklin, amerikai polgárháború, gõzmozdony, aranyásók, távíró, amerikai szesztilalom, izzólámpa, a londoni Tower Bridge, Eiffel-torony, Szabadság-szobor, nõi aratók az USA-ban, Ford T-modell, kétfedeles repülõgép, Rushmore-hegy, Albert Einstein rajzolt képe, bombázó repülõgépek, Tömeg-energia ekvivalencia, egy Pollock-festmény, autó az 1950-es évekbõl, közösségi zenelejátszó, ûrhajós, Space Shuttle fellövés, orvosi operáció, integrált áramkör, számítógép, 3,5 collos hajlékonylemez, Empire State Building, metró, „Hollywood” felirat, görkorcsolya, robot, walkman, személyi számítógép, rapperek, mobiltelefon, parabolaantennák, gördeszkás, graffiti, hódeszkás, videokonzolok, olajkút, videotelefon, tûzijáték, SBB RABDe 500 sorozatú villamos motorvonat.
Szereplõk

Sheldon Cooper

Sheldon együtt lakik barátjával, Leonard Hofstadterrel egy albérletben. Mindketten ugyanazon az egyetemen dolgoznak Los Angelesben. Sheldon elméleti fizikus, szakterülete a húrelmélet. Hihetetlenül okos, IQ-ja 187. Emlékezete olyan, mint a fényképezõgép. Szinte minden témakörben járatos, noha tudása megmarad az elméletek szintjén. Beszél klingon nyelven, egyik alkalommal pedig, amikor van pár óra szabadideje az operációs rendszerek installálása alatt, finn nyelven tanul.

Leonard Hofstadter

Leonard együtt él barátjával, Sheldon Cooperrel egy albérletben Pasadenában. Mindketten ugyanannál az egyetemnél dolgoznak Los Angelesben. Leonard kísérleti fizikus. Hihetetlen okos, IQ-ja 176. Szerelme a szomszéd lány, Penny, akit beköltözése óta próbál meghódítani, mely végül 3 év után sikerül is. Ez idõ alatt volt több kalandja más lányokkal, például Leslie Winkle-lel, Sheldon esküdt ellenségével.

Penny

Sheldon Cooper és Leonard Hofstadter már ott lakik a házban, amikor beköltözik a szemközti lakásba. Egyszerû lány, aki Omahából, Nebraska államból költözött Los Angelesbe. Pincérnõként dolgozik a Sajttorta Gyár (Cheesecake Factory) nevû étteremben, de a vágya az, hogy hollywoodi színésznõ lehessen. Életstílusa merõben eltér szomszédai életvitelétõl. Nem kiemelkedõen okos, nem végzett fõiskolát. Van egy (tévedésbõl) „leves” jelentésû kínai tetoválás a feneke jobb oldalán.

Howard Wolowitz

Howard Wolowitz együtt él anyjával egy kertes házban. Apja még gyerekkorában, mikor 11 éves volt, elhagyta õt. Édesanyját sosem mutatják, csak a hangját halljuk, ahogy kiabál lentrõl a fiának, amivel mindig kínos helyzetbe hozza. Egy egyetemen dolgozik barátaival, Leonard Hofstadterrel és Sheldon Cooperrel. Szabadidejében gyakran van barátai lakásán. A nõkkel nincs szerencséje, mely talán az unokatestvérével folytatott gyermekkori viszonya miatt van.

Rajesh Koothrappali

Rajesh Koothrappali indiai csillagász, asztrofizikus. Szereti szegény indiai fiúnak beállítani magát, de valójában dúsgazdag családból származik. Apja nõgyógyász Delhiben (egy luxusautóval, Bentley-vel jár). Az egyik unokatestvére ügyvéd. Anyjával és apjával webkameráján át tartja a kapcsolatot, akik mindig össze akarják hozni egy-egy indiai lánnyal.
