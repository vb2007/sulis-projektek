A vitaminok a szervezet működésében részt vevő molekulák, melyek többsége a szervezetben nem keletkezik, ezért az embernek állati és növényi forrásból kell hozzájutnia. Zsírban oldódó és vízben oldódó vitaminokra különítjük el őket. A zsírban oldódó vitaminok zsírban oldódnak, a szervezetben képesek raktározódni, hiányuk csak fokozatosan alakul ki. A vízben oldódó vitaminokra jellemző, hogy csak nagyon kis mértékben képesek raktározódni, hiányuk gyorsan alakul ki. Ma 13 vitamint ismerünk: Az A-, D-, E-, K-vitaminok zsiradékban, a B1-, B2-, B6-, B12-, C-vitamin, niacin, pantoténsav, folát és biotin vízben oldódóak. A vízben oldódó vitaminokat is képes a szervezet ideig-óráig raktározni (pár hétig, esetleg hónapig) így nem szükséges a mindennapi fogyasztásuk. A vitaminok hőre érzékenyek, tartós és magas hőmérsékleten elbomlanak, ezért kell kerülni a túl sok ideig tartó, magas hőmérsékletű főzést, sütést.
Napi ajánlott vitaminbeviteli értékek felnőttek számára
Zsírban oldódó vitaminokA-vitamin0,45 mgD-vitamin10 g/nap gyerekeknek,
5 µg/nap felnőtteknekE-vitamin12 mg/napK-vitamin70-140 µg/napVízben oldódó vitaminokB1-vitamin1,3-1,5 mg/napB2-vitamin1,5-1,8 mg/napB6-vitamin1,8-2,2 mg/napfolát200 µg/napB12-vitamin2 µg/napniacin15-18 mg/nappantoténsav8 mg/napbiotin50-100 µg/napaszkorbinsav60 mg/nap
Kutatások
Az 1910-es években jutott el a tudomány odáig, hogy az évszázados tapasztalatokat összegezze. A tápláléknak az energiát szolgáltató tápanyagokon, az ásványi sókon és a vízen kívül egyéb járulékos anyagokat is kell tartalmaznia. Ezeket az anyagokat Kazimierz Funk lengyel biokémikus nevezte el vitaminoknak 1912-ben.

Kísérleti úton megállapították, hogy a patkányok zavartalan fejlődéséhez legalább két ilyen anyagra van szükség. Az egyik zsírban vagy zsíroldószerekben, a másik pedig vízben oldódik. Ekkor nevezték el az elsőt A-, a másodikat B-vitaminnak.

A vízben oldódó vitaminról kiderült, hogy a skorbutra hatástalan – tehát kell lennie egy harmadik vízben oldódó anyagnak is. Ezt nevezték el C-vitaminnak. Majd az A-vitaminról állapították meg, hogy két vitamin keveréke. A csukamájolaj több órán át 100 °C-on tartva elveszti szaruhártyafekély (xeroftalmia) gyógyító hatását, de az angolkórra még így is hatásos, ezért ezt D-vitaminnak nevezték el. Később a harmadik zsírban oldódó anyagot E-vitaminnak nevezték, majd a K-vitamin következett. Ezzel majdnem egy időben felfedezték, hogy a B-vitamin sem egységes, így jutottak a B1-vitamin, majd később a hevítési kísérletek után a B2-, B6-, és B12-vitaminok felfedezéséhez. Találtak még más alkotórészeket is, amelyek kémiai szerkezetét már ismerték, ezeket kémiai nevekkel látták el (például: biotin, nikotinsav, pantoténsav), de emellett B-komplexen belüli számmal is (sőt, egyeseket több jelöléssel is, például biotin, =B7-vitamin, =H-vitamin). Később természetesen a többi vitamin szerkezetét is meghatározták.

A-vitamin
A-vitaminforrásoksárgarépasütőtökédesburgonyaSzámos vegyület gyűjtőneve. Az emberi szervezetben szükséges a növekedéshez, csontfejlődéshez, a fertőzésekkel szembeni védekezéshez, a bőr és nyálkahártya épségéhez. A szervezet képes az A-vitamint szintetizálni a narancsvörös növényekben (pl.: sárgarépa, sütőtök) fellelhető karotinoidokból. Kész formában juthatunk az A-vitaminhoz máj és belsőségek fogyasztásával, megtalálható a tejben, tejtermékekben, tojásban és halban. Hiányában a gyermek növekedése visszamarad, a bőr és nyálkahártyák kiszáradnak, csökken a fertőzésekkel szembeni védekezőképesség, és károsodik a szem szürkülethez való alkalmazkodása, és az ún. szürkületi vakság alakul ki. A túlzottan nagy A-vitamin bevitel toxikus hatású, a szervezetben felhalmozódva májkárosító. A karotin túlzott fogyasztása nem káros, azonban átmenetileg a bőrt sárgás árnyalatúra színezheti.

E-vitamin
E-vitaminforrásokolajos magvakbúzacsíranövényi olajokNyolc hasonló hatású vegyület gyűjtőneve. Sokféle táplálék tartalmazza úgymint, növényi olajok, olajos magvak, diófélék, búzacsíra, húsok, halak, tojás. Az E-vitamin a szervezetben elősegíti a vörösvértest-képzést, növeli a zsírsavak stabilitását, részt vesz a fehérjeszintézisben. Tulajdonképpen antioxidáns, hatásait ennek révén fejti ki a szervezetben azáltal, hogy inaktiválja a reaktív oxigénszármazékokat, melyeknek ismert membrán-, fehérje-, DNS-károsító hatásuk. Egészséges, változatos táplálkozású emberben nem alakul ki E-vitamin-hiány, de kis súlyú koraszülöttek vagy súlyos felszívódási zavarral járó betegségben szenvedő felnőttek esetén kialakulhat. Túladagolása csak E-vitamin tartalmú táplálékkiegészítők mértéktelen fogyasztása esetén alakulhat ki.

K-vitamin
K-vitaminforrásokkáposztafélékzöldségekgabonamagvakKét vegyületet jelent. Az egyik a táplálékkal kerül a szervezetbe, a másikat a bélbaktériumok szintetizálják. Az ember K-vitamin szükségletének felét biztosítják a bélben élő baktériumok, a másik felét kell a táplálékkal a szervezetbe bejuttatni.
Kvitaminban gazdag élelmiszerek a zöldségfélék, zöldfőzelékek, búza és zabkorpa, gabonamagvak, burgonya, káposztafélék, halak, belsőségek. A Kvitaminra, négy alvadási faktor szintéziséhez van szükség. Hiányában vérzések alakulnak ki. K-vitamin-hiány kialakulása felszívódási zavarral járó betegségek esetén fordulhat elő, továbbá hosszas antibiotikus kezelés esetén, amikor az antibiotikum kiirtja a bélflórát és ezáltal megszűnik a bélbaktériumok K-vitamin-szintézise. Újszülötteknél az első pár hónapban K-vitamin-pótlást alkalmazunk, mivel az anyatejben nincs elég K-vitamin, a bélflóra éretlen, a méhlepényen pedig elégtelen mennyiség jut át a terhesség alatt.

Tudjon meg még többet a vitaminokról: BÉRES - Vitamin ABC








