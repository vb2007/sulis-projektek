STAR WARS - CSILLAGOK HÁBORÚJA
A Csillagok háborúja egy afféle legenda, stílusa egy modern kori ősi mese. A történet a valóságtól elrugaszkodott környezet ellenére nagyon is valós, az ember örök harcáról, alapvetően a jóról és a rosszról szól. Ezek miatt a Csillagok háborúja leginkább külsőségeiben tekinthető sci-finek; igazából sokkal inkább hasonlítható a fantasyalkotásokhoz (mint amilyen például A Gyűrűk Ura); ugyanis csupán inkább a valósághoz képest jövőnek tűnő mitikus környezetben játszódik, ahol a különleges, távoli földrészek helyét Bolygórendszerek veszik át. Egyik alkotásban sem játszik fontos szerepet a fizikai valóság határainak betartása, legyen szó varázslatról, az Erő használatáról, vagy olyan eszközökről, mint a fénykard. A sci-fi elemeket felhasználó fantasy altípust science fantasynak nevezzük, és ma már a Star Wars-t is ebbe a kategóriába soroljuk.
Áttekintés
Elhelyezés térben és időben
Filmek
Karakterek

Áttekintés
A Csillagok háborúja egy afféle legenda, stílusa egy modern kori ősi mese. A történet a valóságtól elrugaszkodott környezet ellenére nagyon is valós, az ember örök harcáról, alapvetően a jóról és a rosszról szól. Ezek miatt a Csillagok háborúja leginkább külsőségeiben tekinthető sci-finek; igazából sokkal inkább hasonlítható a fantasyalkotásokhoz (mint amilyen például A Gyűrűk Ura); ugyanis csupán inkább a valósághoz képest jövőnek tűnő mitikus környezetben játszódik, ahol a különleges, távoli földrészek helyét Bolygórendszerek veszik át. Egyik alkotásban sem játszik fontos szerepet a fizikai valóság határainak betartása, legyen szó varázslatról, az Erő használatáról, vagy olyan eszközökről, mint a fénykard. A sci-fi elemeket felhasználó fantasy altípust science fantasynak nevezzük, és ma már a Star Wars-t is ebbe a kategóriába soroljuk.

Elhelyezés térben és időben
A Csillagok háborúja filmek cselekménye az elképzelt Galaxist uraló Galaktikus Köztársaság, majd Galaktikus Birodalom közti átmenetek, valamint a Galaktikus Polgárháború (amely a Lázadó Szövetség és a Galaktikus Birodalom között zajlik) körül forog. Az egész cselekmény, amely számos archetipikus forrásból (mesés elemek, klasszikus és középkori mítoszok és legendák, valamint népszerű korabeli filmek és sorozatok) építkezik, és a sci-fi műfaj technicista világát egyesítette sajátosan mitikus és kalandos elemekkel, a jó és a rossz harcáról szól.

Minden film elején megjelenik a következő sor: „Réges régen, egy messzi-messzi galaxisban…” (eredeti angol nyelven: „A long time ago in a galaxy far, far away….”). Ez az egyetlen sor, amely valós világgal kapcsolatban hangzik el nyilvánvaló utalás a mesékre: „Réges régen, az Óperenciás tengeren is túl…”. A megfogalmazás a mű időtlenségére is utal, univerzitására, örökérvényűségére, ahogyan az ősi mítoszoknak is mindig megvan a mai értelmezési lehetősége.

Filmek
A Star Wars filmsorozat három trilógia köré épül, amelyek kilenc filmjét együttesen "Skywalker Saga" néven emlegetik. Nem időrendben készültek, az Episodes IV–VI (az eredeti trilógia) 1977 és 1983 között jelent meg, az Episodes I–III(az előzménytrilógia) 1999 és 2005 között jelent meg, az Episodes VII–IX (a folytatás trilógia) pedig 2015 és 2019 között jelent meg. Minden trilógia az Erőre érzékeny Skywalker család egy generációjára összpontosít. Az eredeti trilógia Luke Skywalker hősies fejlődését ábrázolja, az előzményfilmek az apja, Anakin háttértörténetét mesélik el, míg a folytatásokban Luke unokaöccse, Ben Solo és Luke protegéje, Rey szerepel.

A filmek a cselekmények idő szerinti sorrendjében
Cím	Alcím	Megjelenés
Csillagok háborúja I.	Baljós árnyak	1999. május 19.
Csillagok háborúja II.	A klónok támadása	2002. május 16.
Csillagok háborúja III.	A Sith-ek bosszúja	2005. május 19.
Csillagok háborúja IV.	Egy új remény (az eredeti cím Csillagok háborúja volt)	1977. május 25.
Csillagok háborúja V.	A Birodalom visszavág	1980. május 21.
Csillagok háborúja VI.	A Jedi visszatér	1983. május 25.
Csillagok háborúja VII.	Az ébredő erő	2015. december 18.
Csillagok háborúja VIII.	Az utolsó Jedik	2017. december 15.
Csillagok háborúja IX.	Skywalker Kora	2019. december 20.

Karakterek
R2-D2
R2-D2 (Artu Detu) egy kitalált szereplő a Csillagok háborúja univerzumában. Egyike azoknak a karaktereknek, aki a filmeposz mindegyik részében szerepel. A másik robottal, C-3PO-val együtt az egyik leghíresebb duó a filmtörténetben. R2 képes emberi megnyilvánulásokra is, és gondolkodás nélkül gazdái segítségére siet, ha azok bajba kerülnek.

Kialakítás: Tömzsi hengeres test, 360°-ban elfordítható fejrésszel, 3 görgős láb
Magasság: 1,09 méter
Mozgás: szervomotor hajtotta görgős lábak
Funkció: kifinomult számítógépes javítások, információ-visszanyerés és tárolás, vadászgépjavítás, másodpilótai minőség.
Egyéb jellemző: elektronikus csipogása megértéséhez protokolldroidra van szükség. Tartós és erős anyagból készült, jól ellenáll a különleges igénybevételeknek
Rendkívül hűséges
Vissza a lap tetejére