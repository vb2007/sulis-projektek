Mi az a Kéktúra?
Az [Országos Kéktúra] Magyarország északi tájain végighaladó, Írott-kőtől Hollóházáig tartó, folyamatos, jelzett turistaút. A hossza több mint 1100 km. Ez Magyarország és Európa első hosszútávú turistaútja, a [Rockenbauer Pál Dél-Dunántúli Kéktúrával] és az [Alföldi Kéktúrával] része az Országos Kékkörnek.
Teljesítése semmilyen kötöttséggel nem jár, az útvonalat végigjárva a rendszeres sportoláson túl képet kaphatunk hazánk életéről, tájairól, megismerhetjük mindennapjait, lakóit, történelmét, föld- és vízrajzát, állatvilágát és természeti szépségeit.
Az útvonalon a Magyar Természetjáró Szövetség létrehozott két jelvényszerző túramozgalmat: az Országos Kéktúrát, illetve a Gyermek Kéktúrát.
A kéktúra hosszabb és rövidebb szakaszokból álló túraútvonal, amely bebarangolja Magyarország hegységeit. Jelölése a fehér alapra festett kék sáv. 
Kékinfó
  Hossz: 1164 km
​  Szakaszok: 27 db
​  Bélyegzőhelyek: 151 db
​  Szintemelkedés: 31.425 m
​  Szintcsökkenés: 31.980 m
​  Teljesítők száma (2022. 09. 04-ig): 8197 fő
Szakaszok
Tájegységek	Végpontok	Táv (km)
Pilis	Rozália Téglagyár - Dobogókő	22,8
Dobogókő - Visegrád	24,7
Börzsöny	Nagymaros - Nógrád	41
Forrás: Kéktúra